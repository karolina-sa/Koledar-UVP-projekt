# KOLEDAR: koledar obveznosti & dnevnik
**Avtor: Karolina Šavli**

Program Koledar je obvezni izdelek pri predmetu Uvod v programiranje v prvem letniku študija Finančne matematike na [Falulteti za matematiko in fiziko](https://www.fmf.uni-lj.si/sl/). Omogoča beleženje opravil ter dnevnika po dnevih: v programu izberete poljuben datum, na katerega posebej pišete dnevnik ter opravila. Opravila dneva so zasnovana kot seznam spiskov, pod katere dodajate načrte/dogodke/opravila. Opravila ter spiske lahko tudi brišete, dnevnik pa dopolnjujete. 

Ideja programa izvira iz dveh vsakodnevnih rutin, jutranjega pisanja seznama obveznosti ter večernega beleženja dnevnika. V programu sem se odločila združiti obe, saj je kdaj bolj priročno in hitreje pisati na računalnik, kot na list papirja. Program prav tako vsebuje spletno storitev, ki omogoča varno shranjevanje podatkov, preko uporabniškega imena in gesla, večjemu številu ljudi in ne zgolj enemu posameznuku.

Pri pisanju programa sta prišla v veliko pomoč in inspiracijo projekta [kuverte](https://github.com/matijapretnar/uvod-v-programiranje/tree/master/projekti/kuverte) in [opravila](https://github.com/matijapretnar/uvod-v-programiranje/tree/master/projekti/opravila). Funkcije programa so napisane v programskem jeziku [Python](https://www.python.org/), s pomočjo [knjižnice Bottle](https://bottlepy.org/docs/dev/). Za estetski prikaz programa pa je bilo uporabljeno ogrodje [Bootstrap](https://getbootstrap.com/).

## Uporaba
Projekt lahko prenesete s klikom na **Code** ter nato **Download ZIP** na [GitHub repozitoriju](https://github.com/karolina-sa/Koledar-UVP-projekt) ali pa preko Ukaznega poziva z ukazom: <br/>
`git clone "https://github.com/karolina-sa/Koledar-UVP-projekt"`.

Nato zaženete datoteko **spletni_vmesnik.py** ter kliknite na hiperpovezavo, ki se prikaže v terminalu. Program se lahko zažene tudi preko Ukaznega poziva. V brskalniku se bo odprl program, natančneje polje za prijavo. 
Če niste registriran uporabnik, se morate pred uporabo nujno registrirati s klikom na povezavo do registracije, ki jo najdete v navigacijski vrtici, na vrhu zaslona. Za natančenjši opis uporabe programa kliknite na povezavo **O programu**, ki jo prav tako najdete v navigacijski vrstici. 

## Opozorila
Zapomnite si svoje uporabniško ime in geslo, saj ju po registraciji sami ne morete spremeniti.
